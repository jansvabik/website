---
seo:
  title: Kdo je Jan Švábík
  description: Jsem backend developer, který by rád udělal ze světa lepší místo. Se svým kolegou jsem založil firmu Noltio, s.r.o., v níž nyní působím a působit ještě budu.
  type: website
menu:
  main:
    name: Kdo jsem
    weight: 2
heading: Kdo jsem
---

## Jan Švábík
Milovník {{< rawhtml >}}<span class="u-colored u-colored--black">černé</span> a <span class="u-colored u-colored--white">bílé</span>{{< /rawhtml >}} barvy (jak je patrné už z tohoto webu), Brna, Paříže a Irska, čokolády (zejména horké – pozor, nikoliv hořké), pizzy 🍕, typografie, programování, uměleckých fotografií, hudby (na té jsem přímo závislý ♪♫), sněhu ❄️, čtení i [psaní](/blog/). Přijde mi zajímavá i genetika a anorganická chemie.

Napříč všemu výše uvedenému nejvíce působím v IT sféře, a to jako backend developer. Pracuji s technologiemi Node.js a MongoDB.

Zajímá-li vás spíše můj profesní životopis (byť pravděpodobně vše najdete i na tomto webu), můžete přímo přejít na [můj profil na LinkedIn](https://www.linkedin.com/in/jansvabik/).

## Studium
Po absolvování povinné školní docházky na ZŠ Novolíšeňské v Brně-Líšni jsem se „na průměr“ dostal na SPŠ Brno, Purkyňovu 97. Tu jsem si vybral pro studium čtyřletého oboru **Informační technologie**.

Ve druhém ročníku jsem si zvolil zaměření **Programování a databáze**. Středoškolskou fázi života jsem zakončil v pátek 18. května 2018 úspěšným složením státní maturitní zkoušky z pěti předmětů.

Po střední škole jsem studoval na Fakultě informačních technologií VUT v Brně. Po dvou semestrech jsem ale studium ukončil, protože jsem neměl čas se více věnovat svým projektům. FIT však zůstane v mém ❤️.

## Můj postup v IT
Od IT se zajímám od až nevěřícně útlého věku (zužme to na první stupeň základní školy). Tehdy jsem začal tvorbou webových stránek (raději si však nepředstavujte [jak tehdy mohly vypadat](http://mujvesmir.xf.cz/), barvy {{< rawhtml >}}<span class="u-colored u-colored--red">red</span> a <span class="u-colored u-colored--blue">blue</span>{{< /rawhtml >}} bych dnes už jako pozadí webu nejspíš nepoužil). Začátky obvykle bývají holt těžké.

Od HTML a špetky JavaScriptu jsem se po nějaké době teprve dostal k CSS a po dalších přibližně čtyřech letech ještě dále – k programovacímu jazyku PHP. Ten však již naštěstí nepraktikuji.

S PHP jsem se rozloučil v momentě, kdy jsem poznal engine Node.js, který umožňuje běh JavaScriptu na straně serveru. To bylo na konci třetího ročníku střední školy. S Node.js nyní pracuji na denní bázi.

## Noltio
Dlouho jsem soukromě podnikal pod značkou Netwrop, která se měla stát obchodní společností. Nakonec jsme ale začali vyvíjet webové aplikace společně s [Lukášem Gureckým](https://noltio.com/cs/tym/lukas-gurecky/) a v lednu 2020 založili Noltio, s.r.o.

Noltio je momentálně mým denním chlebem – vyvíjíme jak webové aplikace klientům na míru, tak služby, které může využívat kdokoliv.

Pokud vás zajímá naše firma více, prohlédněte si [na koho cílíme](https://noltio.com/cs/na-koho-cilime/) nebo na jakých [projektech](https://noltio.com/cs/reference/) jsme pracovali. Budu rád, když se v budoucnu i setkáme.
